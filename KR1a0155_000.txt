# -*- mode: mandoku-view -*-
#+TITLE: 周易述
#+DATE: 2018-03-31 09:02:58.091092
#+PROPERTY: ID KR1a0155
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1a0155_WYG_000-1a>¶
欽定四庫全書　經部一¶
周易述易𩔖¶
提要¶
(臣)等謹案周易述二十三卷¶
國朝恵棟撰棟字定宇號松崖元和人其書主¶
發揮漢儒之學以荀爽虞翻為主而㕘以鄭康成宋咸干寳諸家之說皆融會其義自為注而自疏之其目錄凡四十卷自一卷至二
<pb:KR1a0155_WYG_000-1b>¶
十一卷皆訓釋經文二十二卷二十三卷為易微言皆襍采經典論易之語二十四卷至四十卷凡載易大義易例易法易正訛明堂大道錄禘說六名皆有錄無書其注疏尚缺下經第四卷及序卦襍卦兩𫝊葢未完之書其易㣲言二卷亦皆襍録舊說以備㕘考他時蕆書則此為當棄之糟粕非欲别勒一篇附諸注疏之末故其文皆隨得隨書未經詮
<pb:KR1a0155_WYG_000-2a>¶
次棟没之後其門人過尊師說併未定殘稿而刻之寔非棟本意也自王弼易行漢學遂絶宋元儒者類以意見揣測去古䆮逺中間言象數者又岐為圖書一派其說愈衍愈繁莫不言之有故執之成理而未必皆四聖之本㫖故說經之家莫多於易與春秋而易尤總襍棟獨一一原本漢儒推闡考証雖掇拾散佚未能備睹専門授受之全要其引據古
<pb:KR1a0155_WYG_000-2b>¶
義具有根柢視空談説經者則相去逺矣乾隆四十三年九月恭校上¶
總纂官(臣)紀昀(臣)陸錫熊(臣)孫士毅¶
總校官(臣)陸費墀¶

